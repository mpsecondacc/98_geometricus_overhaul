---
title: KO HERCEGOVAC
description: Obavijest vezana uz izmjeru katastarske općine Hercegovac
author: info@geometricus.hr
date: 2023-03-11
tags:
  - post
  - featured
image: /1_content/di1.webp
imageAlt: Državna izmjera KO Hercegovac
---
Označavanje lomnih točaka granica zemljišta čestica vrši se međnim oznakama (ako one na terenu već ne postoje). Označavanje je potrebno izvršiti u prisutnosti susjeda (zajednički) i to sa svake lomne točke zemljišta. Svaka međa označena zajednički bit će izmjerena, evidentirana bez obzira na dosadašnje podatke u katastru zemljišta.\
Dogovornim označavanjem granica zemljišta u postupku katastarske izmjere omogućava se trajno rješenje pitanja granica svoga vlasništva, razvrgnuće suvlasništva, legalizacija neevidentiranih dogovornih nagodbi, zamjena i naslijeđivanje te se omogućuje registracija prava vlasništva na djecu i treće osobe.\
U slučaju nemogućnosti dogovornog označavanja zemljišta, svaki nositelj prava dužan je svoj prijedlog označavanja predočiti stručnjacima koji provode izmjeru. \
\
**Svi troškovi sudskog spora u ovakvim slučajevima idu na trošak stranaka.**
Bez obzira što očekujemo vašu punu suradnju u provedbi ovih radova ukazujemo vam, u slučaju neizvršenja na mogućnost primjene članka 184., 185., i 186. Zakona o državnoj izmjeri i katastru nekretnina: 
*Nositelji prava na nekretninama koji ne izvrše obveze određene člankom 46. stavkom 1. i člankom 57. stavkom 1. ovoga Zakona kaznit će se za prekršaj novčanom kaznom u iznosu od 3.000,00 do 6.000,00 kuna.* \
*Tko ne dopusti pristup na zemljište osobama koje rade na poslovima i zadaćama državne izmjere i katastra nekretnina, odnosno ne dopusti postavljanje potrebnih oznaka izmjere, kaznit će se za prekršaj novčanom kaznom u iznosu od 3.000,00 do 6.000,00 kuna.* \
*Pravna će se osoba za prekršaj iz stavka 1. ovoga članka kazniti novčanom kaznom u iznosu od 10.000,00 do 35.000,00 kuna, a odgovorna osoba u pravnoj osobi novčanom kaznom od 6.000,00 do 10.000,00 kuna.* 

Stručnu pomoć prilikom obilježavanja granica zemljišta na terenu, pružit će djelatnici ovlaštenog izvođača radova na poslovima katastarske izmjere – Geometricus d.o.o.

Svi nositelji prava na katastarskim česticama dužni su granice svojih posjeda obilježiti sa nositeljem prava na susjednoj katastarskoj čestici **prije termina terenskog uviđaja.**

**Sukladno planu obilježavanja poziva se nositelj prava da prisustvuje na terenskom uviđaju sa djelatnicima izvođača radova.**

Nositelji prava na česticama pozivat će se pismenim putem prema planu rada koji je podijeljen u grupe čestica. Pozivi se šalju sukladno podacima upisanim u posjedovne listove, zemljišno knjižne uloške i podacima prikupljenim na temelju dostavljenih upitnika.

Nenazočnost pozvanih osoba ne odgađa održavanje uviđaja.

Na adresu ureda izvođača radova - **zgrada Općine u Hercegovcu** potrebno je dostaviti kopije svih isprava koje se odnose na posjedovno stanje i one koje mogu poslužiti utvrđivanju istovjetnosti sadašnjih oznaka nekretnina sa prijašnjim oznakama nekretnina, sve isprave koje služe kao dokaz o pravu vlasništva i o teretima, kao i isprave koje se odnose na način stjecanja nekretnina i ovlaštenja (ugovori, rješenja o nasljeđivanju, odluke sudova i drugih tijela, brisovne dozvole i dr.)