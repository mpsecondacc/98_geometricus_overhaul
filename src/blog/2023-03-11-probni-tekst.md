---
title: Probni tekst
description: Opis probnog teksta
author: info@geometricus.hr
date: 2023-03-11T19:44:49.187Z
tags:
  - post
  - featured
image: https://dgu.gov.hr/userdocsimages//slike/O%20nama/DGU1.jpg?width=366&height=244&mode=crop
imageAlt: Opis slike
---


Uspjeh ovih opsežnih radova, na dobrobit korisnika (vlasnika i drugih nositelja prava), uvelike ovisi o suradnji na koju vas pozivamo temeljem članka 46. stavka 1. Zakona o državnoj izmjeri i katastru nekretnina koji glasi:

***«Nositelji prava na zemljištima na području na kojemu se provodi katastarska izmjera, odnosno tehnička reambulacija dužni su u roku koji je određen odlukom iz članka 34. stavka 2. ovog zakona vidljivim trajnim oznakama i na svoj trošak označiti granice zemljišta na kojemu imaju pravo vlasništva, druga prava ili kojim upravljaju (upravitelj općih, javnih i drugih dobara) »..***

***Označavanje  i učvršćivanje granica vlasništva ili drugih prava na zemljištu***

Označavanje lomnih točaka granica zemljišta, čestica, vrši se međnim oznakama (ako one na terenu već ne postoje). Označavanje je poželjno (potrebno) izvršiti u prisutnosti susjeda, tj. zajednički i to sve lomne točke zemljišta. Svaka međa označena zajednički, dogovorno (svih zainteresiranih strana) bit će izmjerena (evidentirana) bez obzira na dosadašnje podatke u katastru zemljišta. Dogovornim označavanjem granica zemljišta u postupku katastarske izmjere omogućava se trajno rješenje pitanja granica svoga vlasništva, razvrgnuće suvlasništva, legalizaciju neevidentiranih dogovornih nagodbi, zamjena i nasljeđivanje te omogućuje registraciju prava vlasništva na djecu i treće osobe.

U slučaju nemogućnosti dogovornog označavanja zemljišta, svaki nositelj prava dužan je svoj prijedlog označavanja predočiti stručnjacima koji provode izmjeru. ***Svi troškovi sudskog spora u ovakvim slučajevima idu na trošak stranaka.***



Zakonom o državnoj izmjeri i katastru nekretnina (čl. 46 st. 1) propisana je obveza nositelja prava na zemljištu na kojem se provodi katastarska izmjera te ako se obveza ne izvrši, propisane su prekršajne odredbe člancima 184., 185. i 186.:

***«Nositelji prava na nekretninama koji ne izvrše obveze određene člankom 46. stavkom 1 i člankom 57. stavkom 1. ovoga Zakona kaznit će se za prekršaj novčanom kaznom u iznosu od 3.000,00 do 6.000,00 kuna. Tko ne dopusti pristup na zemljište osobama koje rade na poslovima i zadaćama državne izmjere i katastra nekretnina, odnosno ne dopusti postavljanje potrebnih oznaka izmjere, kaznit će se za prekršaj novčanom kaznom u iznosu od 3.000,00 do 6.000,00 kuna. Pravna će se osoba za prekršaj iz stavka 1. ovoga članka kazniti novčanom kaznom u iznosu od 10.000,00 do 35.000,00 kuna, a odgovorna osoba u pravnoj osobi novčanom kaznom od 6.000,00 do 10.000,00 kuna.»***

![](https://zzf.hr/zzf2020/wp-content/uploads/1.png)